<html>
<head>
<title>Znanstvenici koktelom lijekova životinjama duplo produljili život</title>
</head>
<body>
<img src="oblić1.jpg" />
<p>ZNANSTVENICI su uspjeli eksperimentalnim koktelom već postojećih lijekova skoro za dvostruko produljiti životni vijek testiranim životinjama, javlja Science Alert.

Tim znanstvenika iz Singapura testirao je na oblićima Caenorhabditis elegans eksperimentalnu kombinaciju različitih kemijskih spojeva i utvrdio da koktel već postojećih lijekova može usporiti učinke starenja i značajno povećati dugovječnost tih živih bića.

Oblići žive dvostruko dulje

Iako se ta vrsta oblića na prvi pogled izrazito razlikuje od nas ljudi po svojem izgledu i formi tijela, C. elegans se često koristi kao ''proxy'' (približna jedinka) u istraživanjima procesa starenja baš zbog svog kratkog životnog vijeka, što znanstvenicima olakšava praćenje rezultata istraživanja. Također, dovoljno smo genetski slični da stručnjaci mogu sakupiti dovoljno informacija o mogućem utjecaju određenih kemijskih spojeva na naše tijelo.

Tijekom novog istraživanja, znanstvenici s Nacionalnog sveučilišta u Singapuru (NUS) i Yale-NUS Collegea htjeli su vidjeti bi li se dodatkom komplementarnih spojeva dodatno pojačao učinak lijekova, poput Rapamicina, za koje je već poznato da pozitivno utječu na dugovječnost kod životinja.</p>



</body>
</html>